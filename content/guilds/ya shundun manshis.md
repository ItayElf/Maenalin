---
title: "יא שונדון מנשיס"
date: 2023-12-07T08:58:51+03:00
draft: false

group: "מסדר אבירים"
images: ["images/guilds/ya shundun manshis.svg"]
underline: המוטו של "יא שונדון מנשיס"
sidebar:
    מידע כללי:
        "שנת הקמה": לא ידועה
        סוג: מסדר אבירים
        "ישויות אהודות":
            מולגזארד: ../../deities/molgazard
---

**יָא שוּנדוּן מָאנְשִיס** (באנגלית: Ya Shundun Manshis), ידוע גם כ**שונדון מאנשיס**, ו**מסדר הצדק** (באנגלית: The Just Order), הוא מסדר אבירים עתיק יומין אשר נוצר במטרה למגר את הכאוס במנאלין ולהשליט סדר וחוק. ניתן למצוא אבירים מכל הגזעים הנפוצים ביבשת, אך רובם הם בני אנוש וגמדים. חברי המסדר סוגדים למולגזארד ומדברים ביניהם באוליסארית. מסדר הצדק הוא הריכוז הגדול ביותר של דוברי אוליסארית מחוץ למדבר קיטריס. 


<!--more-->

{{< table_of_contents >}}

### תרבות

---

אבירי מסדר הצדק מכונים "מָנְשִידִים" (מָנְשִיד ביחיד) על ידי תושבי מנאלין. הם מאמינים כבוד ובשלטון חוק וכי לכל דבר צריך להיות סדר והיררכיה ברורה. המנשידים נשבעים למגר את הכאוס מהעולם, ולכן הם יוצאים למסעות רבים לעבר פינחאזד, האיסור בו שורר כאוס ובאלגן באי הגדול. חברי המסדר גאים מאוד במורשת שלהם. כמעט כל מנשיד הוא בן של מנשיד אחר, ורבים מהם ממשיכים את שושלת אבותיהם במסדר. כל המנשידים יודעים אוליסארית והיא השפה הרשמית של המסדר, עוד מהימים העתיקים בהם הוא נוצר. שמותיהם של חברי המסדר הם שמות שמקורם באוליסארית, ולבכירים ביניהם יתווסף שם אמצעי המתאים לכשרונותיהם. 

&nbsp;

#### שניים עשר העמודים

אבירי הצדק נשבעים בכניסתם למסדר לעמוד בשניים עשר חוקים הנקראים "שניים עשר העמודים". חוקים אלו מהווים בסיס לערכי המסדר והם נקראים עמודים מפני שהם מה שהחזיק את המסדר עד עכשיו, והם מה שיחזיק אותו עד סוף העולם. מנשיד שעובר על אחד מחוקים אלו ישפט, שמו ומורשתו יכתמו והוא יגורש מהמסדר. כבודם של אבירי הצדק מונע מהם להיות מושפלים במשפט ולכן רבים מהם שעברו על אחד העמודים יהרגו את עצמם בטרם יובאו למשפט. שניים עשר העמודים מנוסחים בגוף ראשון כדי שכל מנשיד יקרא אותם וישבע עליהם בטקס הקבלה שלו. 

&nbsp;

1. לא אשא שבועת שווא; אעמוד במילתי גם אם יעלה לי במותי
2. אמגר את הכאוס מהארץ; שלטון חוק וצדק בראש מעייני
3. לא אצפה מהצד בעוול; אעצור אותו ואוודא כי מפיצו יבוא אל גמולו
4. מסדרי הוא משפחתי; לא אפקיר את חבריי מאחור
5. כבודי וכבוד מסדרי מעל הכל; לא אבזה אותם בפומבי
6. אהיה טוב ככל שניתן; אשמש כדוגמה אישית לסובביי
7. לא אמרה את פי מפקדיי; אלך אחריהם חסר ספקות
8. אלי הסדר הם אליי; מולגזארד הוא שומרי
9. אהיה תמיד מוכן ללחימה; נשקי לא ימוש מעיניי
10. אקדש את החיים; לא אהרוג לשם הנאה אלא לשם מטרה בלבד
11. 
12. לא אנטוש את מסדרי לעולם; כבודי מגיע ממורשתי

