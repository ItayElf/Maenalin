---
title: "אלריס"
date: 2025-06-28T15:14:26+03:00
draft: false

group: ""
images: ["images/people/alaris.webp"]
sidebar:
  מידע כללי:
    שיוך: אין (נווד)
    מין: זכר
    גיל: לא ידוע (נראה כבן 40)
    עיסוק: מלחין
    מצב נוכחי: חי, נודד ברחבי העולם
    שפות: ["אוליסארית", "מדוברת"]
    גזע:
      בן אנוש שורגאזי: ../../races/human#שורגאזים

  מראה חיצוני:
    צבע שיער: אפור כהה עם גווני כסף
    צבע עיניים: אפורות עם גוון ירוק עמוק
    תיאור כללי: לבוש בגלימות מהוהות, נושא לאוטה קסומה
---
**אָלַרִיס** (באנגלית: Alaris), ידוע גם בתור **עָאלַארִיס** (באנגלית: Aalaris), הוא נווד נצחי אשר מהווה מעין בן לווה חרישי להיסטוריה של מנאלין. אלריס הוא [בן אנוש שורגאזי](../../races/human#שורגאזים) שנולד לפני שנים רבות, והוא אינו מזדקן. אלריס מהלך בין ממלכות וארצות ומאזין ל"[תהודת הזיכרון](#יכולות)" ממנה הוא מחבר את הכרוניקות המוזיקליות שלו. אלריס לא משתייך לאומה או עם, והוא נחשב בעיני רבים לאגדה חיה. הכלי היחיד שאלריס נושא איתו הוא לאוטה קסומה בשם "קאזיז", אשר יכולה להשמיע כל צליל ולחקות כל כלי נגינה אפשרי.

<!--more-->

{{< table_of_contents >}}


### מראה חיצוני

---

אלריס הוא גבר גבוה ודק גזרה, בעל חזות אל-זמנית אשר קשה למקם אותה בגיל או בתרבות ספציפית. עורו בהיר אך לא חיוור, פניו שלווים תמיד ובמבטו ישנה תחושת ריחוק, כאילו עיניו צופות במשהו רחוק הרבה יותר ממה שנמצא סביבו. שערו האפור והמטופח וזקנו האפור והקצר, מקנים לו מראה של חכם עתיק. אלריס נוהג ללבוש גלימות פשוטות והוא נושא עימו את "קאזיז", לאוטה קסומה אשר בה הוא נעזר להלחין ולנגן את יצירותיו.

&nbsp;

### אישיות

---

אלריס הוא אדם שקט ומתבונן, אשר בוחר מתי להשמיע קול ומתי להאזין. הוא אינו מתערב במאורעות העולם, אך לעיתי נדמה כי הופעתו במקום מסוים נושאת משקל רב. אלריס מרבה לענות בתשובות עמומות אשר לא מסגירות את דעתו ואת מחשבתו, הוא לרוב יתייחס לתשובה כברורה מאליה ויענה בשאלות על שאלות שישאלו אותו. אף על פי כן, הוא רגיש מאוד לרגשות האחרים, והוא יכול להרגיש אותם גם בלי שהסובבים איתו יחשפו אותן. רבים רואים בו אגדה חיה, אך אלו שפגשו אותו אומרים שהוא בסך הכל אדם, אדם שלעולם לא מפסיק לזכור.

&nbsp;

### יכולות

---

אלריס מסוגל לחוש בזכרונות של בני תמותה אחרים. כאשר אדם נזכר באירוע מסויים או חווה אותו בזה הרגע, המוח שלו מהדהד בגל מסויים. אם אלריס נמצא מספיק קרוב כדי לחוש את הגל הזה, הוא יכול להבין מה היה האירוע, את פרטיו ואת התחושות שהוא מעורר. ככל שיותר אנשים נזכרים או חווים את אותו האירוע, כך הגל יתפשט למרחק רב יותר, מה שמאפשר לאלריס להכיר אירועים משמעותיים המתרחשים בצד השני של היבשת. יכולת זו היא יכולת נדירה מאוד אשר אלריס מכנה אותה "תהודת זיכרון", ולא תועד אף מקרה נוסף של היכולת הזו אצל אף אדם אחר.

&nbsp;

לא ידוע מה הן הסיבות שבגינן אלריס אינו מזדקן ואינו מת, ונראה שגם אם הוא עצמו היה יודע, הוא לא היה משתף אותן עם הסביבה.

&nbsp;

### יצירות

---

- • [נשירת העלה האדום](../../works/fall-of-the-red-leaf)