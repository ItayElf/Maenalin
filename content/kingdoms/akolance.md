---
title: "אקולנס"
date: 2023-06-24T12:26:01+03:00
draft: false

group: ""
images: ["images/kingdoms/akolance.svg"]
sidebar:
  היסטוריה:
    הקמה: 1589 לפנה"ח
    פירוק: "-"
  גיאוגרפיה:
    איזורים: השורגוד
    עיר בירה: אגמור
  חברה:
    גזעים: בני אנוש שורגאזים
    אלים:
      מירגאט: ../../deities/mirgat 
---

**אקולנס** (באנגלית: Akolance) היא ממלכה השוכנת בדרום מערב השרגוד, ומאוכלסת בבני אנוש. תושבי אקולנס נחשבים לשכירי החרב הטובים ביותר במנאלין. אקולנס הייתה חלק ממלכת ראנס עד לשנת 1589 לפנה"ח כאשר פרצה מלחמת הירושה בין שני התיאומים של מלך ראנס, שבה הפסיד בראנדוט אפאגו, אך קיבל ריבונות על החלק הדרום מערבי של ממלכת ראנס והקים את הממלכה החדשה. בשנת 648 רמאט אפאגו, המלך של [**אינגפורד**](../../kingdoms/ingford) באותה תקופה, מת ללא יורש ולכן יורש העצר של אקולנס, ולנריק אפאגו, עלה לשלטון באינגפורד. מאז שולנריק עלה לשלטון גם באקולנס, אקולנס שולטת על אינגפורד תחת איחוד פרסונלי.

{{< table_of_contents >}}

### היסטוריה

---

בשנת 1589 לפנה"ח מת מלך הממלכה ראנס, דרייל אפאגו, ושני בניו היחידים היו תיאומים. קאלבוס, התאום שיצא ראשון מבטן אימו נחשב כגדול יותר ולכן היה היורש החוקי, אולם אחיו, בראנדוט, האמין שהמלוכה מגיעה לו בדיוק כפי שהיא מגיעה לקאלבוס. בראנדוט אסף לעצמו צבא ואנשים שתמכו בו והתחיל מרד בדרום מזרח ראנס. תוך חודשיים השיג בראנדוט שליטה על כל חציה המערבי של ראנס, בעזרת עזרה מראש הצבא אשר תמך בו. צבאו של קאלבוס היה קטן והוא פחד כי בראנדוט ישיג שליטה על כל ממלכת ראנס, ולכן שלח שליחים לממלכות השכנות (איטילארה-אסארי, נימלדור וקלולק) בבקשה לעזרה. קאלבוס, ביחד עם לוחמי נימלדור וקלולק, הצליח להדוף את בראנדוט אל מעבר שני הנהרות הצפוניים והגיע איתו להסכם הפסקת אש, אשר במסגרתו תחולק ראנס בין שניהם לשתי ממלכות חדשות: אינגפורד, בשלטון קאלבוס, ואקולנס, בשלטון בראנדוט.

לאחר המלחמה, תושבי אקולנס התחילו לאמן את עצמם בלחימה, מפחד כי אינגפורד תחליט לפלוש אליהם ותנצח בעזרת כוחה המספרי. אימונים אלו עברו מדור לדור ותושבי אקולנס הפכו למיומנים ביותר, ונחשבים לשכירי חרב בעלי תושייה רבה. בירת אקולנס הוכרזה כאגמור, עיר על גדת אגם אוקמל אשר הייתה אחת מהערים המרכזיות של ממלכת ראנס ונחשבת לעיר הקדושה לאל מירגאט.

אינגפורד ואקולנס היו עוינות זו לזו בתחילה, אך כעבור כ200 שנים חזרו יחסיהן להיות טובים. היו להן קשרים דיפלומטים ושגרירים, הסכמי מסחר, וכדי לשמור את שושלת אפאגו טהורה, אף חיתנו את בני ובנות משפחת המלוכה של ממלכה אחת עם צאצאי המלוכה של הממלכה השכנה.

בשנת 648 רמאט אפאגו, המלך של אינגפורד באותה תקופה, מת כחמש שנים לאחר שבנו מת ממחלה, וכך לא היה יורש עצר מתאים באינגפורד. מפני שיורש העצר חייב להיות משושלת אפאגו, ולנריק אפאגו, שהיה יורש העצר של אקולנס ונשוי לביתו של רמאט, עלה לשלטון באינגפורד. בשנת 672, כאשר מת אביו, עלה ולנריק לשלטון גם באקולנס, וכתוצאה מכך אינגפורד נכנסה לאיחוד פרסונלי תחת אקולנס. מאז יצירת האיחוד, רצו כל מלכי אקולנס במהלך השנים לאחד את שתי הממלכות לממלכה אחת מאוחדת, אך תושבי אינגפורד אשר היו רבים מתושבי אקולנס, לא היו נאמנים לממלכה השכנה ולכן אף מלך לא הצליח לאחד מחדש את שתי הממלכות.

&nbsp;

### ממשל

---

שיטת הממשל באקולנס היא מונרכיה, בה יורש העצר הוא הבן הזכר הראשון של המלך, ואם הוא מת הירושה עוברת לבן הראשון שלו. מאז קומה, השושלת אשר שלטה באקולנס הייתה שושלת אפאגו, משפחת אצולה אנושית אשר עלתה לשלטון עוד בתקופתה של ממלכת ראנס. לאחר האיחוד הפרסונלי עם ממלכת אינגפורד, מלכי אקולנס שולטים גם בממלכת אינגפורד.

&nbsp;

### גיאוגרפיה

---

ממלכת אקולנס שולטת על החלק הדרום מערבי של השורגוד. היא מוגבלת במזרח על ידי יער דאסז, במזרח על ידי חלקו הדרומי של רכס הגרוקסילים ובדרום על ידי הצוקים האסומים, עמק סלנגבופ ורכס בריוס המערבי. הגבול בין אקולנס לאינגפורד עובר במרכז אגם אוקמל, כאשר הנהר הדרומי אשר מוביל אליו נמצא בשליטת אקולנס. רוב עריה של אקולנס מתרכזות בקרבת אגם אוקמל, הנהר הזורם אליו או שני הנהרות היוצאים מהרי בריוס אל יער דאסז. בשל השליטה של אקולנס על המים הזורמים ליער, ישנם סכסוכים בין אקולנס לממלכת קלולק אשר רוצה את השליטה על הנהרות לעצמה על מנת להגן על עצמה.

&nbsp;

### מקומות חשובים

---

_אגמור_ - עיר הבירה של אקולנס
