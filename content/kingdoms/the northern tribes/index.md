---
title: "שבטי הצפון"
date: 2023-07-18T18:51:01+03:00
draft: false

group: ""
images: []
sidebar:
  היסטוריה:
    הקמה: אין תאריך רשמי
    פירוק: "-"
  גיאוגרפיה:
    איזורים: ערבות הצפון
    עיר בירה: כרמיל
  חברה:
    גזעים: בני פרא
    אלים:
      האטרה: ../../deities/hatera
---

**שבטי הצפון** (באנגלית: The Northern Tribes) הם פדרציה של אחד עשר שבטים של בני פרא החיים בערבות הצפון. השבטים לעיתים נלחמים על טריטוריה ומנהלים סכסוכים פנימיים לא פתורים, אך קיימת מועצה מסודרת של שאמאנים אשר תפקידה לשמור על סדר מסויים באיזור, לארגן את השבטים במקרה של איום על הפדרציה כולה ולדאוג כי המסורת נשמרת. שבטי הצפון קיימים מאז שבני הפרא השתקעו ברחבי כל ערבות הצפון, אך מספר השבטים, שטחם ומיקומם השתנו לא מעט לאורח השנים.

{{< table_of_contents >}}

### היסטוריה

---

מאז שבני הפרא הגיעו לכל רחבי ערבות הצפון היו קיימים שבטי נוודים קטנים רבים. השבטים לא חיו בטריטוריה מוגדרת ונעו לרוחב כל הערבות הצפוניות. שבטים הסתכסכו עם שבטים אחרים על איזורי מרעה בהם נמצאו עכשיו וגם כדי לצבור כוח, מה שגרם לשבטים מסויימים להיכחד ולשבטים מסויימים לגדול, גם בכוח וגם באוכלוסיה. לאחר זמן, שבטים שגדלו בצורה משמעותית נטו לא להמשיך לנדוד אלא להשתקע באיזור כלשהו. בחלוף הזמן שבטים קטנים נכחדו או נבלעו בשבטים הגדולים ומאז ישנם בין שמונה לחמישה עשר שבטים גדולים בעלי טריטוריה יחסית קבועה. לאחר מספר איומים על השטח שלהם ומספר תקריות שגרמו ל[האטרה](../../deities/hatera) לכעוס, הבינו ראשי השבטים כי הם צריכים ליצור מועצה שתכנס את השבטים ותוכל להגן על ערבות הצפון ועל המסורת.

&nbsp;

### ממשל

---

שבטי הצפון הם פדרציה של מספר שבטים. הפדרציה מנוהלת בעזרת מועצה שמורכבת מראש השבט של כל שבט בפדרציה. ראשי השבטים הם שאמאנים חזקים אשר תפקידם הוא לדאוג למסורת ולרצונות של האטרה, לדאוג לחוזק השבט שלהם ולנהל סכסוכים פנימיים בו. ראשי השבטים חיים בערי הבירה של כל שבט, אשר ממוקמות ליד מקורות מים גדולים כמו נהרות או ים אוּד כדי להקל על הגעתם של ראשי השבטים למקדש הראשי של האטרה שנמצא במרכז האי בִתרוֹן. המועצה מתכנסת במולד הירח הראשון כל חודש במקדש שם הם מקריבים קורבנות, מתפללים להטרה ומתעדכנים במה שקורה אצל שאר השבטים. במולד הירח הראשון בחודש האט, המועצה נשארת במקדש כשבוע ימים כדי להוביל את התפילות הגדולות להאטרה, אשר עבורן עולים רבים לכרמיל. לראשי השבטים יש קבוצת אָמוּנים אשר עוזרת לראש השבט, לומדת ממנו ולעיתים מייעצת לו. האמונים נלקחים מבתיהם כאשר הם קטנים וגדלים בביתו של ראש השבט. כאשר ראש השבט מת, האמון הכי חזק שלו הופך לראש השבט הבא. בכל שלב כל שאמאן (בין אם אחד האמונים או אפילו משבט אחר) יכול לקרוא תיגר על ראש השבט הנוכחי ולאתגר אותו לדו קרב, כאשר המנצח הופך להיות ראש השבט ואילו המפסיד מגורש מהשבט ושמו מוכתם בתור חלש.

&nbsp;

### גיאוגרפיה

---

שבטי הצפון חולשים על כל ערבות הצפון, כאשר שטחו של כל שבט הוא דינאמי ולא קבוע, אך אינם יוצאים כמעט מערבות הצפון. אין ברוב השבטים ערים גדולות במיוחד, ואפילו ערי הבירה אינן גדולות במיוחד ומשמשות בית קבוע לראשי השבטים ושאר שאמאנים. רוב התושבים בשבטי הצפון חיים באוהלים ארעיים לתקופות קצרות.

&nbsp;

### מקומות חשובים

---

_כרמיל_ - עיר הבירה של השבט כרמיל, מקום המפגש של מועצת השבטים

_ארגמן_ - עיר הבירה של שבט ארגמן

_מגניון_ - עיר הבירה של שבט מגניון

_קלמין_ - עיר הבירה של שבט קלמין

_ציאן_ - עיר הבירה של שבט ציאן

_פארור_ - עיר הבירה של שבט פארור

_זרניך_ - עיר הבירה של שבט זרניך

_פירול_ - עיר הבירה של שבט פירול

_אוראולין_ - עיר הבירה דל שבט אוראולין

_אומברה_ - עיר הבירה של שבט אומברה

_ניל_ - עיר הבירה של שבט ניל
