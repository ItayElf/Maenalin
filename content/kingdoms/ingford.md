---
title: "אינגפורד"
date: 2023-06-24T11:44:55+03:00
draft: false

group: ""
images: ["images/kingdoms/ingford.svg"]
sidebar:
  היסטוריה:
    הקמה: 1589 לפנה"ח
    פירוק: "-"
  גיאוגרפיה:
    איזורים: השורגוד
    עיר בירה: מאזרה
  חברה:
    גזעים:
      בני אנוש שורגאזים: ../../races/human#שורגאזים
      גובליני ביצה: #
    אלים:
      מירגאט: ../../deities/mirgat
---

**אִינְגְפוֹרד** (באנגלית: Ingford) היא הממלכה הגדולה ביותר בשטחה במנאלין, ומאוכלסת בעיקר ב[בני אנוש שורגאזים](../../races/human#שורגאזים). אינגפורד הייתה חלק ממלכת ראנס עד לשנת 1589 לפנה"ח כאשר פרצה מלחמת הירושה בין שני התיאומים של מלך ראנס, שבה ניצח קאלבוס אפאגו והפך למלך הממלכה החדשה אינגפורד. בשנת 648 רמאט אפאגו, המלך של אינגפורד באותה תקופה, מת ללא יורש ישיר. היורש היחיד שהיה מתאים היה יורש העצר של הממלכה השכנה [**אקולנס**](../../kingdoms/akolance), ולנריק אפאגו, ובעקבות כך עלה לשלטון באינגפורד. כמה שנים מאוחר יותר שולנריק עלה לשלטון גם באקולנס ומאז אינגפורד נמצאת תחתיה באיחוד פרסונלי.

<!--more-->

{{< table_of_contents >}}

### היסטוריה

---

בשנת 1589 לפנה"ח מת מלך הממלכה ראנס, דרייל אפאגו, ושני בניו היחידים היו תיאומים. קאלבוס, התאום שיצא ראשון מבטן אימו נחשב כגדול יותר ולכן היה היורש החוקי, אולם אחיו, בראנדוט, האמין שהמלוכה מגיעה לו בדיוק כפי שהיא מגיעה לקאלבוס. בראנדוט אסף לעצמו צבא ואנשים שתמכו בו והתחיל מרד בדרום מזרח ראנס. תוך חודשיים השיג בראנדוט שליטה על כל חציה המערבי של ראנס, בעזרת עזרה מראש הצבא אשר תמך בו. צבאו של קאלבוס היה קטן והוא פחד כי בראנדוט ישיג שליטה על כל ממלכת ראנס, ולכן שלח שליחים לממלכות השכנות (איטילארה-אסארי, נימלדור וקלולק) בבקשה לעזרה. נימלדור שלחה את מיטב לוחמיה כדי לעזור לקאלבוס בתמורה להסכמי אספקה של דגן, וקלולק הצטרפה לצידו תמורת הבטחה לשילוב אזרחיה בממלכה. קאלבוס, ביחד עם לוחמי נימלדור וקלולק, הצליח להדוף את בראנדוט אל מעבר שני הנהרות הצפוניים והגיע איתו להסכם הפסקת אש, אשר במסגרתו תחולק ראנס בין שניהם לשתי ממלכות חדשות: אינגפורד, בשלטון קאלבוס, ואקולנס, בשלטון בראנדוט.

לאחר קום אינגפורד, הורחבה “דרך נוברוג”, אשר בתחילה עברה רק בהרי בוטמורי וחיברה את נימלדור אל המשך ההרים בצפון. הדרך הורחבה ומגיעה למאזרה, אשר ממנה ניתן להגיע למספר רב של מקומות. בנוסף, חלק גדול מהגובלינים החיים בקלולק החלו לנסות להשתלב באינגפורד ונחשבים תושבים קבועים באינגפורד, אך בני האנוש בממלכה עדיין מתייחסים אליהם בישדנות קלה.

אינגפורד ואקולנס היו עוינות זו לזו בתחילה, אך כעבור כ200 שנים חזרו יחסיהן להיות טובים. היו להן קשרים דיפלומטים ושגרירים, הסכמי מסחר, וכדי לשמור את שושלת אפאגו טהורה, אף חיתנו את בני ובנות משפחת המלוכה של ממלכה אחת עם צאצאי המלוכה של הממלכה השכנה.

בשנת 648 רמאט אפאגו, המלך של אינגפורד באותה תקופה, מת כחמש שנים לאחר שבנו מת ממחלה, וכך לא היה יורש עצר מתאים באינגפורד. מפני שיורש העצר חייב להיות משושלת אפאגו, ולנריק אפאגו, שהיה יורש העצר של אקולנס ונשוי לביתו של רמאט, עלה לשלטון באינגפורד. בשנת 672, כאשר מת אביו, עלה ולנריק לשלטון גם באקולנס, וכתוצאה מכך אינגפורד נכנסה לאיחוד פרסונלי תחת אקולנס. מאז יצירת האיחוד, רצו כל מלכי אקולנס במהלך השנים לאחד את שתי הממלכות לממלכה אחת מאוחדת, אך תושבי אינגפורד אשר היו רבים מתושבי אקולנס, לא היו נאמנים לממלכה השכנה ולכן אף מלך לא הצליח לאחד מחדש את שתי הממלכות.

&nbsp;

### ממשל

---

שיטת הממשל באינגפורד היא מונרכיה, בה יורש העצר הוא הבן הזכר הראשון של המלך, ואם הוא מת הירושה עוברת לבן הראשון שלו. מאז קומה, השושלת אשר שלטה באינגפורד הייתה שושלת אפאגו, משפחת אצולה אנושית אשר עלתה לשלטון עוד בתקופתה של ממלכת ראנס. לאחר האיחוד הפרסונלי עם ממלכת אקולנס, מלכי אקולנס הם אלו אשר שולטים באינגפורד, אשר גם הם מאותה משפחת אצולה.

&nbsp;

### גיאוגרפיה

---

אינגפורד נמצאת בחלקו המזרחי והצפוני של השורגוד, ומוגבלת בצפון על ידי מדבר קיטריס, במערב מרכס הגרוקסילים ובדרום מביצת ויער דאסז. הגבול בין אינגפורד לאקולנס עובר במרכז אגם אוקמל, כאשר שני הנהרות הצפוניים הזורמים לאגם נמצאים בשטחה של אינגפורד. אינגפורד היא הממלכה הגדולה ביותר במנלין, כאשר אורכה ממזרח למערב עולה על 1000 קילומטרים, ורוחבה כ300 קילומטרים בממוצע. רוב הערים באינגפורד ממוקמות בחלקה המערבי בשל הנהרות הזורמים בה, אך ישנן ערים ועיירות (כמו גם הבירה מאזרה) אשר נמצאות בחלקה המזרחי קרוב לים פארטרין.

&nbsp;

### מקומות חשובים

---

_מאזרה_ - עיר הבירה של אינגפורד
