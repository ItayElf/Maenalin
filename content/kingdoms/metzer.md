---
title: "רפובליקת מצר"
date: 2023-07-17T18:33:24+03:00
draft: false

group: ""
images: ["images/kingdoms/metzer.svg"]
sidebar:
  היסטוריה:
    הקמה: 1879 לפנה"ח
    פירוק: "-"
  גיאוגרפיה:
    איזורים: השורגוד
    עיר בירה: מצר
  חברה:
    גזעים: ["בני אנוש", "גובלינים"]
    אלים:
        קרמוס: ../../deities/karmos
---
**רפובליקת מֶצֵר** (באנגלית: Stroit) היא רפובליקת סוחרים והיא בית לגזעים רבים, אשר רובם בני אנוש מצראנים וגובלינים. שטחה של רפובליקת מצר הוא קטן ולא רציף, אך יש לה שטחים בהרבה מקומות, אשר את רובם קנתה ממלכות אחרות. רפובליקת מצר החלה את דרכה כעיר מדינה בעיר המסחר מֶצֵר ובשנת 1879 החלה להתפתח כרפובליקת סוחרים. רפובליקת מצר מהווה חלק חשוב בכלכלה של שאר ממלכות מנאלין בשל התרומה שלה למסחר והנגשתו. 

{{< table_of_contents >}}

### היסטוריה

---
רפובליקת מצר החלה בתור עיר המדינה מצר, אשר לימים הפכה לעיר הבירה שלה. העיר מצר, אשר שכנה על שפת מיצרי גורמר, היוותה מרכז מסחרי חשוב שחיבר בין שני האיים של מנאלין. בשנת 1879 לפנה"ח (לפני החורבן) החליטה ההנהגה של העיר מצר כי היא רוצה להרחיב את ההשפעה שלה והחליטה לקנות ממלכת דונזיר שטח ליד נהר מירונור ולהקים בו עיירה בשם מירין, מה שסימן את הפיכתה מעיר מדינה לרפובליקה. מאז, קנתה רפובליקת מצר שטחים רבים ממלכות שונות כדי להגדיל את הטווח ממנו הם יכולים לסחור. רוב השטחים שקנו ועיירות המסחר שהקימו היו על החוף, מה שאילץ את רפובליקת מצר להקים צי ימי כדי להגן על עריה וסוחריה מפני שודדים. הצי של הרפובליקה, הידוע גם כ"משמר המֶצַרים", נחשב לצי הימי החזק ביותר במנאלין והספינות המצראניות מבוקשות בקרב כל יורדי הים. 

&nbsp;

### ממשל
---
שיטת הממשל ברפובליקת מצר היא רפובליקת סוחרים. ממשלת הרפובליקה מורכבת משלושה חברי פרלמנט, כאשר הראשון חייב להיות בן אנוש מצראני, השני חייב להיות גובלין והשלישי לא קבוע. הבחירות ברפובליקת מצר מתבצעות כל שבע שנים, כאשר כל אזרח בוחר את הנציג השלישי, בני האנוש בוחרים בנוסף את הנציג השני, והגובלינים בוחרים בנוסף לשלישי את הנציג השני. בכל ישוב מצראני ממנה הפרלמנט ראש עיר מטעם הרפובליקה, והוא ממנה מטעמו סגן מהאיזור בו העיר נמצאת (למשל במירין, ראש העיר הוא מצראני והסגן שלו ממלכת דונזיר). החוק בישובים של הרפובליקה הוא החוק של הרפובליקה, אך ישובים רבים מאמצים לעיתים כמה מחוקי האיזור. 

&nbsp;

### גיאוגרפיה
---
שטחיה של הרפובליקה מפוזרים בקרב חופי מנאלין, כאשר רובם נמצאים בחוף הדרום מערבי של האי הגדול של מנאלין. 

&nbsp;

### מקומות חשובים
---
_מצר_ - עיר הבירה של הרפובליקה
_מירין_ - העיר השניה בגודלה ברפובליקה