---
title: "שכרחוף"
date: 2024-10-06T08:35:11+03:00
draft: false

group: "ערים"
images: []
sidebar:
  מידע כללי:
    סוג: עיר
  גיאוגרפיה:
    איזור: "האחו המוריק"

  חברה:
    תושבים: "22,570, רובם בני אנוש מצראנים"
    גזעים:
      בני אנוש מצראנים: ../../races/human#מצראנים
    אלים:
      נאמברה: ../../deities/nambre
      אסרוס: ../../deities/aserus
---

**שׂכַרחוֹף** (באנגלית: Payshore) היא עיר של בני אנוש מצראנים. היא ידועה בפשיעה ובמסחר הלא חוקי שמשגשג בה. העיר הוקמה בעבר על ידי פיראטים אשר שדדו את הספינות אשר תכננו להגיע למירין ומצר ומכאן שמה. העיר נשלטת כיום על ידי משפחת רֶפֵרַה אשר מעלימה עין ואף לעיתים מעורבת בהתרחשויות הלא חוקיות בעיר. 

<!--more-->

{{< table_of_contents >}}

### גיאוגרפיה

---

שכרחוף ממוקמת בחלקו הצפון-מערבי של האחומהמוריק, על החוף בין מירין לנהר המוביל לאנטונלה. רוב העיר נמצא על מישור, עם שיפוע קל לכיוון הים. העיר עצמה בנויה משכונות עוני ובניה צפופה, למעט במרכז העיר, היכן שנמצא ראש העיר והעסקים הפחות מפוקפקים בשכרחוף. 

&nbsp;

### היסטוריה

---

שכרחוף התחילה כישוב קטן של פיראטים אשר שדדו ספינות מסחר אשר עברו באיזור כדי להגיע למירין ומצר. הישוב גדל ומשך אליו דמויות מפוקפקות נוספות ואף עבדים, אשר עזרו להגדיל את כוחם של הפיראטים. לאחר שהשודדים הפכו למטרד רציני, משפחת רפרה, אחת ממשפחות האצולה ב[ממלכת דונזיר](../../kingdoms/donzir) הציעה לתושבי הישוב כי היא תקח אליה את ניהול הישוב בתמורה לחלק מהכנסותיו (הלא חוקיות) ובתמורה תקנה לו הגנה מהממשל. המשפחה הפכה את שכרחוף מישוב קטן לעיר ולמרות שגרמה להפחתת הפיראטים בים, עודדה את הפשיעה בעיר כדי לאפשר לעסקיה הלא חוקיים לשגשג. משפחת רפרה שולטת בעיר גם כיום, והיא עדיין מלאה בפושעים ובאנשים עניים ללא כשרון אשר מאפשר להם למצוא עבודה בעיר אחרת. 