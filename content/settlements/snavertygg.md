---
title: "סנאברטיג"
date: 2023-09-20T18:35:11+03:00
draft: false

group: "ערים"
images: []
sidebar:
  מידע כללי:
    הקמה: "3098 לפנה\"ח"
    פירוק: "-"
    סוג: עיר
  גיאוגרפיה:
    איזור: "הרי בוטמורי"
    
  חברה:
    תושבים: "96,570 (90% בני אנוש שורגאזים, 10% גמדים)"
    גזעים:
      גמדים: ../../races/dwarf
      בני אנוש (שורגאזים): ../../races/humans
    אלים:
      מולגזארד: ../../deities/molgazard
---

**סְנַאבֵרטִיג** (באנגלית: Snavertygg), הידועה גם כ**סנאבר** (באנגלית: Snaver) מחוץ לנימלדור, היא עיר גמדית בממלכת נימלדור הנמצאת בחלקה הדרומי של הממלכה. סנאברטיג ממוקמת למרגלות הרי בוטמורי, והיא העיר הגמדית היחידה שאינה נמצאת על ההרים. רוב תושבי סנאברטיג הם חקלאים שורגאזים [מאינגפורד](../../kingdoms/ingford) העובדים בשדות השעורה. 

{{< table_of_contents >}}

### גיאוגרפיה
---
סנאברטיג נמצאת בחלק הדרומי של ממלכת נימלדור, למרגלות הרי בוטמורי. סנאברטיג היא העיר הגמדית היחידה שאינה נמצאת על הרכס עצמו. העיר נמצאת על הגבול בין מדבר קיטריס, השורגוד, ונהר גוטאטאר, ושוכנת בחלקו המערבי של הנהר. סנאבר מוקפת בשדות שעורה עצומים, אשר אותם ניתן לראות ממרחק רב לפני שמבחינים בחומת העיר. השדות מהווים כשלושה רבעים משטחה הכולל של סנאברטיג, וביניהם בתי עץ ומחסנים של החקלאים העובדים אותם. בתוך העיר עצמה ישנם בתי אבן אשר בהם חיים הגמדים שחיים בעיר והמעמד הגבוה יותר. ברוב העיר עצמה (בתוך החומות) מתנוססים דגלים צהובים ומבנים צהובים בשל [ההסגרוגרים](../../races/dwarf#_הסגרוגר_) הרבים שחיים בעיר. השדות מסביב לעיר מהווים כ180 ק"מ רבוע ומרכזה כ42 ק"מ רבוע.

&nbsp;

### ממשל
---
לסנאברטיג יש ראש עיר יחיד, אשר נבחר על ידי מועצת נימלדור, ומתחלף כאשר המועצה אינה מרוצה מהתנהלותו. בשל חשיבות העיר להכנת השיכר הגמדי, משרת ראש העיר סנאברטיג היא משרה מכובדת מאוד. רוב ראשי הערים הנבחרים הם הסגרוגרים, מאחר והם מבינים יותר משאר הגמדים בגידול שעורה (אפילו שאף לא גמד אחד עובד בעצמו בשדות). נהוג כי ראש העיר לוקח לעצמו יועץ מאינגפורד, אך זה נתון לשיקול דעתו ולא מחייב. 

&nbsp;

### היסטוריה
---
סנאברטיג הוקמה כדי לענות לצורך הגמדי לשיכר. לפני הקמת העיר, הגמדים יבאו שיכר מאינגפורד. השיכר לא היה איכותי ולא היה בכמות מספקת, דבר שתסכל את הגמדים מאוד. ב3098 לפנה"ח, הנהגת נימלדור החליטה להקים את העיר למרגלות הרי בוטמורי על שטח של ממלכת ראנס (לימים אינגפורד) תוך הבטחה כי תושביה יוכלו לעבוד בעיר ויחתם הסכם סחר בין שתי הממלכות על שיכר גמדי. להקמת העיר היו התנגדויות רבות. גמדים רבים חששו שחשיפה לעולם החיצון תגרום לכך שהם ישועבדו בשנית. 

&nbsp;

### מקומות חשובים
---
##### שדות השעורה
שדות השעורה המקיפים את מרכז סנאברטיג הם המטרה שלשמה הוקמה העיר. השדות מספקים עבודה לכמות נכבדת של חקלאים שורגאזים והם המקור הכמעט בלעדי לשעורה לשיכר גמדי. השדות מקיפים את העיר מרוב צדדיה, אך רובם נמצאים מדרום לסנאברטיג. 

&nbsp;
##### דרך סטוגדריס
דרך סטוגדריס, (ידועה גם כדרך הסטוג מחוץ לנימלדור), היא הדרך המחברת בין סנאברטיג ונימלדור עם מאזרה ושאר ממלכת אינגפורד. שמה של הדרך ניתן לה בשל סוחרי [הסטוג](../../food/stogg) ושאר השיכר הגמדי אשר מפיצים את השיכר האיכותי לכל רחבי אינגפורד. הדרך מחברת גם את סנאברטיג להרי בוטמורי והיא הכניסה הרשמית לנימלדור מדרום.