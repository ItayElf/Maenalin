---
title: בן פרא
date: 2023-10-02T15:16:36+03:00
draft: false
group: ""
images: []
sidebar:
  מידע כללי:
    אלים:
      האטרה: ../../deities/hatera
    תוחלת חיים: 90 שנים
    איזור מחייה: ערבות הצפון
    שפות:
      - מדוברת
      - קדמונית (לתפילות)
  מראה חיצוני:
    צבע עור: גוונים של חום
    צבע שיער: חום עד שחור
    צבע עיניים: צהוב
    גובה ממוצע: 170 עד 190 סנטימטרים
---

**בני פרא** (באנגלית: Wildlings) הם גזע דק וזריז אשר שולט על ערבות הצפון. בני הפרא נוצרו על ידי האלה [האטרה](../../deities/hatera) וסוגדים לה, והנטייה של רובם היא רוע. בני הפרא חיים בשבטים הנקראים [שבטי הצפון](../../kingdoms/the-northern-tribes) והם אינם משתמשים בכסף אלא בסחר חליפין. בני הפרא נעים בערבות הצפון רכובים על [טאהינות](../../creatures/tahina), החיה המקודשת להאטרה. בני הפרא חיים בישובים ארעיים המורכבים ממספר אוהלים גדולים אשר אותם הם מעבירים ממקום למקום. הישובים הקבועים היחידים של בני הפרא הם "ערי הבירה" של כל שבט, אשר בהן חיים השאמאנים בתפקיד ראשי השבטים ומהן יוצאות המשלחות לאי בתרון לתפילות הגדולות להאטרה.

{{< table_of_contents >}}

### תיאור חיצוני

---

בני הפרא מזכירים במראם [בני אנוש](../../races/human) עם מאפיינים חייתיים. עורם נע בגוונים של חום אף על פי מזג האוויר הקר בו הם שוהים, יש להם יותר שיערות גוף מלבני אנוש המשמשות להם כפרווה ועיניהן בצבע צהוב כולן, עם אישון קטן שחור. אפם של בני הפרא שטוח ומזכיר בצורתו אף של כלב ואוזניהן מחודדות במקצת. כפות רגליהן של בני הפרא מזכירות רגליים של זאב ובעלות טפרים אך בצורתן הן זהות לכפות רגליים אנושיות, רק חיתיות. כפות ידיהן של בני הפרא נראו יותר דומות לכפות ידיים של בני אנוש, אך גם להן היו טפרים חדים. לבני הפרא יש מבנה גוף יחסית דק וזריז, והם יכולים לרוץ ולזנק בקלות ובמהירות. בני הפרא השאמאנים ואמוניהם נוהגים לקעקע על מצחם את סמל שבטם בצבע השבט. 

&nbsp;

### אישיות

---

נטייתם של רוב בני הפרא היא רעה, והם רובם אנוכיים. בני הפרא הם גזע חופשי ואוהבים לנדוד במרחבים הבלתי נגמרים של ערבות הצפון, והם סולדים ממקומות סגורים. כיאה לגזע הנוצר על ידי האטרה, בני הפרא נהנם מהרס ואלו החיים קרוב לגבולות עם ממלכות אחרות לרוב יפשטו על ישוביהם רק בשל הנאה ולאו דווקא בשביל רווח. בני הפרא חובבים ציד והרג. לבני הפרא גאווה לשבטם ולרוב ינסו להרחיב את שטח שבטם או להתעמת עם שבטים אחרים כדי להוכיח את כוח שבטם. בדומה [לגמדים](../../races/dwarf), גם בני הפרא נוהגים להסתובב עם צבע השבט שלהם עליהם, אבל הם יעדיפו לצבוע את גופם או לקעקע אותו במקום ללבוש פריט לבוש בצבע. 

&nbsp;

### יכולות

---

עיניהן הגדולות והחיתיות של בני הפרא מאפשרות להם לראות בלילה בצורה טובה אך ללא צבע. בשל גופם הדק ושרירי רגליהם, מסוגלים בני הפרא לזנק למרחקים גדולים של עד 4 מטרים מהמקום והם מסוגלים לרוץ מהר יותר מבני אנוש, למרות שהם מעדיפים לרכב על טאהינות כדי להתנייד במהירות. לבני הפרא חוש ריח מפותח מאוד והם מסוגלים להריח אנשים או חפצים ממרחק. שמיעתם של בני הפרא מחודדת גם היא, מה שמקשה על הפתעתם.

&nbsp;

### חברה

---
 בני הפרא חיים בקבוצות קטנות של עד 50 בני פרא הנודדות ממקום למקום, לרוב ביחד עם צאן. קבוצות אלו משתייכות לאחד מהשבטים הגדולים המרכיבים את שבטי הצפון. הקבוצות הקטנות מונהגות על ידי בן הפרא המבוגר ביותר, ומכילות לכל היותר ארבע משפחות. כאשר בן פרא מגיע לגיל 14, הוא מחוייב לעזוב את הקבוצה שלו ולמצוא לו קבוצה משלו, או לתבוע בעלות על קבוצה קיימת. בשל כך, ישנן קבוצות זמניות של בני פרא צעירים המסתובבות ביחד כדי להגדיל את הסיכוי שלהן לשרוד, אך גם הן לא מחזיקות הרבה בשל אנוכיותם של בני הפרא. 

&nbsp;

### שמות

---

שמותיהם של בני הפרא הם דברים טבעיים המופיעים בעולם ובסביבתם. לבני הפרא אין שם משפחה. הבנים נקראים על שם אביהם, והבנות על שם אימן, למשל "קוץ בן-צפון" או "טל בת-מייפל"

&nbsp;

שמות בני פרא לבנים: שועל, צור, ענן, משב, קובלט, עוקץ, עשן, גפן, ניב, טופר, שעל.

שמות בני פרא לבנות: סופה, שוהם, מטר, סהר, אזמרגד, מייפל, אירוס, שלג, מרווה, ערבה, שקד.