---
title: "בן אנוש"
date: 2023-10-01T16:39:02+03:00
draft: false

group: ""
images: ["images/races/human.jpg"]
underline: "מימין לשמאל: שורגאזי, מצראני, דאנזביטני ונרפוריאני"
layout: single
sidebar:
  מידע כללי:
    אלים:
      מירגאט: ../../deities/mirgat
      קארמוס: ../../deities/karmos
      אנהרן: ../../deities/anhern
      פאשטאר: ../../deities/phashtar
    תוחלת חיים: 90 שנים
    איזור מחייה:
      - השורגוד
      - האחו המוריק
      - חורשת דאנזביט
      - החורש הצפוני
      - נארפור
    שפות: מדוברת

  מראה חיצוני:
    צבע עור: בהיר עד כהה
    צבע שיער: גוונים מבלונדיני עד שחור
    צבע עיניים: חומות, כחולות, ירוקות, שחורות או אפורות
    גובה ממוצע: מטר וחצי עד שני מטרים
---

**בני אנוש** (באנגלית: Humans) הם הגזע הנפוץ ביותר במנאלין. הם נמצאים כמעט בכל מקום ומסוגלים להסתגל לכמעט כל סביבה. בניגוד לרוב הגזעים האחרים במנאלין, תוחלת החיים של בני האנוש קטנה, ונדירים אלו המגיעים לגיל 90 ומעלה. בני האנוש מאמינים באלים רבים, ויש אלו המחליפים את האל המרכזי אליו הם סוגדים, מה שיצר להם שם של גזע עם אמונה זולה. אף על פי כן, רבים מבני האנוש סוגדים לאלת הגורל [מירגאט](../../deities/mirgat). ישנם מספר תת-גזעים של בני אנוש.

<!--more-->

{{< table_of_contents >}}

### אישיות

---

בני אנוש נחשבים בעיני אחדים לגזע אמיץ, בעוד שאחרים יראו בהם טיפשים. הם רוצים להשיג כוח ומשמעות לחייהם הקצרים יחסית ולרוב לא יבחלו באמצעים. בני האנוש נוטים ליחס חשיבות גדולה יותר לדברים קטנים ולרוב לא מסתכלים על דברים לטווח הארוך, מה שהקנה להם את את השם "ג'וּקַאזִי" בידי [האוליסארים](../../races/ulisary) (אחד העוסק בדברים לא חשובים, זוטר). רוב בני האנוש ניתנים לשכנוע בקלות, אם מבטיחים להם כוח או תהילה שאותה לא יוכלו להשיג לבד, אך בני האנוש הבכירים יותר יהיו יותר קשים לשכנוע. תכונות רבות של בני האנוש נקבעות על פי התרבות והסביבה בהן הם חיים, ולכן משתנים בין תת-גזע למשנהו.

&nbsp;

### תתי-גזעים

---

&nbsp;

#### שורגאזים

השוּרְגַאזִים (באנגלית: Shurgazies, באוליסארית: שורגודי, על שם השורגוד) הם בני האנוש החיים באיזור השורגוד. הממלכות של השורגאזים הן [אינגפורד](../../kingdoms/ingford) [ואקולנס](../../kingdoms/akolance). השורגאזים הם תת-הגזע הגדול ביותר מבין תתי-הגזעים ואוכלוסייתם מונה כ17 מליון. השורגאזים הם המגוונים ביותר מבין תתי-הגזעים מבחינת מראה. שיערם לרוב יהיה חום שחור, אך לא נדיר לפגוש שורגאזים עם שיער בהיר יותר. עיניהן נעות בין חומות לירוקות. גובהם הממוצע הוא 160 עד 180 סנטימטרים, אך לא מעט שורגאזים נמצאים בקצוות המדד. רוב השורגאזים הם חקלאים פשוטים ועובדים בשדות או מחזיקים בשדה או חווה משל עצמם אם הם יכולים להרשות זאת. רוב השורגאזים סוגדים ל[מירגאט](../../deities/mirgat), אך ישנם כאלו הסוגדים ל[אנהרן](../../deities/anhern) והרבה משוררים או יוצרים שורגאזים סוגדים ל[פאשטאר](../../deities/phashtar).
שורגאזים רבים, בעיקר אלו החיים בקרבת מדבר קיטריס, לקחו על עצמם או נתנו לילדיהם שמות שמקורם באוליסארית, אם כי ישנם גם שמות שורגזים "מקוריים". (המילים בסוגרים הן המילים באוליסארית אשר מהן הגיע השם במקור ולא התרגום הישיר)

&nbsp;

שמות שורגאזים-אוליסארים לבנים: דוֹרזוֹ (אציל), עָאלִי (בן), טֶק (דרך), קָאזִי (חשוב), פִין (מקום), זִיר (לקדש), פָארְס (אתה), טָאיְרוֹ (לחיות).

שמות שורגאזים-אוליסארים לבנות: טָאיְרִיס (חיים), סַארִי (ינשוף), קָאזִיס (מחשבה), אֵלִיז (ניצן), זִירִידְיַה (אלה), דוֹרִיאַן (אצולה), גִ'יקְזִי (בן אנוש), טָזְיַה (זהובה).

שמות שורגאזים-מקוריים לבנים: טְרֵיי, בָּדְווִין, מֶלְטוֹן, פוֹרְד, אֶלְדֵן, לָנְדֵר, גָארִיוֹן, ווָאלֵש, רֶיי, נֶד, אֶלְדְרִיך.

שמות שורגאזים-מקוריים לבנות: טִיאַנַה, מִינֵט, קִימְבֵּל, לֶקְסַה, מֶרִיל, קִימְבִּי, הַייְדִי, שֶרִי, מֶלַנִי, נֶלִי, רוֹבִּין.

&nbsp;

#### מצראנים

המֶצֵרַאנִים (באנגלית: Stroitcians) הם בני האנוש החיים באחו המוריק ובמיצרי גורמר. הממלכות של המצראנים הן דונזיר [ורפובליקת מצר](../../kingdoms/stroit). עורם של המצראנים לרוב שזוף, בשל השמש החמה של האחו המוריק והשהות הרבה של רבים מהם בים. שיערם נע בגוונים של שחור וחום, ועיניהן שחורות וחומות גם הן. הרבה מהמצראנים, בעיקר אלו החיים ברפובליקת מצר נוהגים לענות טבעות ותכשיטים, מהמעמד הגבוה ועד הנמוך. גובהם ממוצע ונע לרוב בין 160 ל180 סנטימטרים. רוב המצראנים סוגדים ל[קארמוס](../../deities/karmos) בניגוד לרוב בני האנוש, ורבים מהם סוחרים או בעלי מלאכה כמו נגרים, חייטים וסנדלרים. רוב המצראנים ממשיכים לעבוד בעבודה בה עבדה משפחתם שנים לפני כן, ושם משפחתם לרוב יסגיר את תעסוקתם.

&nbsp;

שמות מצראנים לבנים: אֶלְמוֹ, פּוֹלְבוֹ, ווֹלְטֵר, דוֹן, אָמַדֵאוֹ, מִירַאל, קָאר, גִ'יאַל, רִינוֹ, אוֹרוֹ, דוֹלְטוֹ.

שמות מצראנים לבנות: רוֹזַ'אל, טָנִיַה, דֶלִינַה, לַאצְיַה, אָלְסִי, פִיאַר, קָארְלַה, נוֹרִיז, דִין, טְרוּז', לָאוִנַה.

&nbsp;

#### דאנזביטנים

הדָאנְזְבִּיטַנִים (באנגלית: Dazbish), ידועים גם כ"האנשים שמעבר להר", הם בני האנוש החיים בחורשת דאנזביט ובחורש הצפוני. הדנזביטנים אנשים נמוכים יחסית ורובם יורדי ים. הם חוששים מקסם ורואים בו משהו לא טבעי, וברוב ממלכותיהם השימוש בקסם אסור על פי חוק. הם נחשבים לפרימטיבים מבין תתי-הגזעים. לדאנזיבטנים משפחות גדולות בדרך כלל, והכנסת האורחים היא חלק חשוב מתרבותם (ראו [קסיס](../../food/juvy#תרבות)). לדאנזביטנים עור בהיר יחסית ושיערם בצבע שחור וחום. עיניהן לרוב בגוונים ירוקים-כחולים ולעיתים חומות. גובהם הממוצע הוא 150 עד 170 סנטימטרים. רוב האוכל הדאנזביטני קשור לדגים ושאר חיות הים, ורבים מהם דייגים. המשפחה וכבודה מהווים חלק חשוב בתרבות הדאנזביטנית.

&nbsp;

שמות דאנזביטנים לבנים: לוֹג, פָאגְרוֹס, בָּלְנוֹס,אָרטֵן, בָּקסֵן, גוֹיְל, סְיוּבּהַן, גְרוֹבּ, נוּסְק, גְרוּץ, בִּיאַר.

שמות דאנזביטנים לבנות: מֶב, פוֹנַה, בּוֹנְיַה, בֶּבִין, אִילְבִיַה, בּריגִין, מוֹאִירַה, דֶרִידַה, נֶבַה, סָאִירַה, פִידֵלְמִיַה.

&nbsp;

#### נרפוריאנים

הנָרִפוּרִיאַנִים (באנגלית: Narfurians) הם בני האנוש החיים בנארפור. הם גבוהים בממוצע משאר תתי-הגזעים ועורם בהיר. הנרפוריאנים אנשים גדולים, גם בגובה וגם במשקל. גובהם נע בין 170 ל200 סנטימטרים, ורבים מהם בעלי מבנה גוף שרירי וחסון. התרבות הנרפוריאנית מתבססת בעיקר על צייד, ורבים מהם מחזיקים כלבים או חיות דומות אשר עוזרות להן בכך. שיערם של הנרפוריאנים הוא לרוב בלונדיני או חום בהיר, עורם חיוור ועיניהן כחולות וירוקות. הבגדים הנרפוריאנים חזקים ומחממים, ונחשבים לאיכותיים במיוחד. הנרפוריאנים לוחמים טובים בזכות המיומנות שלהם בציד, ולכן יכולים להתמודד עם ההתפרעויות של [שבטי הצפון](../../kingdoms/the-northern-tribes) שפולשים לשטחם מדי פעם.

&nbsp;

שמות נרפוריאנים לבנים: וִיגוֹ, בָּאטַאר, תוֹרְגֵן, דַאג, תָאלַאן, גַאלֵן, קָאנְרִיק, קָאִיבֵּן, ווֹלֵן, גָ'אגֵר, טֶגַאן.

שמות נרפוריאנים לבנות: סוֹלַנַה, אֶדַה, קִינַארַה, מֶלִיַה, סֶבִין, קָארַה, סוֹאִירַה, רִיס, גְלֵייְן, וַאלֵרי, פַארִינַה.
