---
title: "גובלין"
date: 2023-10-03T12:58:23+03:00
draft: false

group: ""
images: ["images/races/goblin.webp"]
underline: גובלין ביצה
sidebar:
  מידע כללי:
    אלים:
      קארמוס: ../../deities/karmos
    תוחלת חיים: 60 שנים
    איזור מחייה:
      - יער דאסז
      - האחו המוריק
      - השורגוד
    שפות: ["מדוברת", "גובלינית"]

  מראה חיצוני:
    צבע עור: ירוק או כתמתם
    צבע שיער: לרוב שחור, לעיתים חום או צבוע
    צבע עיניים: בין צהוב לאדום
    מבנה גוף טיפוסי: קטן וזריז
    גובה ממוצע: 120 סנטימטרים
---

**גוֹבְּלִינִים** (באנגלית: Goblins) הם גזע נמוך וזריז אשר מתחלק לשני תתי-גזע. תת-הגזע הראשון, גובליני ביצה, חיים בביצת דאסז, ואילו תת-הגזע השני, גובליני שפלה, חיים בחלקו של האחו המוריק הנמצא באי הקטן של מנאלין. הגובלינים לא אהודים במיוחד על שאר הגזעים במנאלין, למעט [בני אנוש מצראנים](../../races/human#מצראנים) אשר סוחרים עם גובליני השפלה. רוב הגובלינים מתעסקים במסחר וסוגדים ל[קארמוס](../../deities/karmos), אל המסחר והעושר. נטייתם של הגובלינים היא לרוב תוהו ניטרלית. לאחר מלחמת הירושה בממלכת ראנס בשנת 1589 לפנה"ח, גובליני ביצה רבים עברו לגור בממלכת [אינגפורד](../../kingdoms/ingford). 

<!--more-->

{{< table_of_contents >}}

### תיאור חיצוני

---

הגובלינים הם יצורים נמוכים וזריזים. גובהם לא עולה על 130 סנטימטרים ומבנה גופם דק. לרוב הגובלינים שיער שחור, ואחדים צובעים את שערם לגוונים של אדום, לבן, או צהוב. עיני הגובלינים נעות בין צבע צהוב לאדום, כאשר גם הצבע מחוץ לאישון לרוב יהיה בצבע אחר ולא לבן. אוזני הגובלינים מחודדות והן גדולות במקצת מאלו של בני האנוש. לגובלינים ניבים חדים היוצאים לעיתים מפיהם כאשר הוא סגור. צבע עורם של הגובלינים משתנה לפי תת-הגזע שלהם. צבע עורם של גובליני הביצה הוא ירוק, וצבע העור של גובליני השפלה הוא כתמתם, ומזכיר בצבעו צבע עור של בני אנוש [שורגאזים](../../races/human#שורגאזים). הגובלינים נוטים ללבוש בגדים פשוטים העשויים מבד ושיש בהם מספר רב של כיסים. הדעה הרווחת של רוב תושבי מנאלין היא שהגובלינים יצורים מלוכלכים ולא היגיינים, אך דבר זה ככל הנראה נובע מהאוכלוסיה הגדולה של הגובלינים שחיים בביצות.

&nbsp;

### אישיות

---

הגובלינים יצורים סקרנים מטבעם. הם אוהבים דברים נוצצים ולעיתים סקרנותם תוביל אותם לסיטואציות מסוכנות. הם גזע פזיז שאוהב להשתעשע ולעבוד על אחרים, דבר שלא פעם גרם להם נזק. הגובלינים אוהבים לשקר ולהגזים דברים, גם כאשר אין סיבה לכך. הגובלינים נוהגים לאסוף כל דבר קטן שהם רואים ולשמור אותו למקרה וימצאו בו שימוש או ימכרו אותו. בניגוד למה שרבים חושבים עליהם, הגובלינים לא נוהגים לגנוב, אך לעיתים הדברים הקטנים שהם אוספים בדרכם שייכים למישהו. הגובלינים בטבעם יצורים חברותיים, אם כי שאר תושבי מנאלין לא רואים אותם בעין טובה. 

&nbsp;

### תתי גזעים

---

#### גובליני ביצה

גובליני הביצה (באנגלית: Bog Goblins) הם תת-הגזע הנפוץ ביותר במנאלין והם חיים בממלכת קלולק הנמצאת בביצת דאסז, ובממלכת אינגפורד מאז כשנה לאחר הקמתה. ישנם מספר כפרים קטנים של גובלינים באינגפורד, אך רוב הגובלינים החיים בה השתלבו בערים הגדולות ובדרכי המסחר בממלכה. ממלכת קלולק היא עדיין ריכוז גובליני הביצה הגדול ביותר, וחיים בה כשני שליש מכלל גובליני הביצה במנאלין. גובליני הביצה מותאמים לחיים במזג האוויר הלח והמבחיל של ביצת דאסז. הם לא רגישים לריחות רעים, יודעים לשחות בצורה טובה ופיתחו עמידות למספר רעלים של חרקים החיים בביצות. רבים מגובליני הביצה הם דייגים-לקטים. חלק מגובליני הביצה עובדים כסוחרים בין האיים הקטנים של הממלכה, מעבירים סחורות ומזון מאי למשנהו. רוב גובליני הביצה באינגפורד השתלבו בעסקי המסחר וחלקם אף למדו מלאכה פשוטה כלשהי כדי שיהיה להם יותר מה למכור.

&nbsp;

#### גובליני שפלה

גובליני השפלה (באנגלית: Lowland Goblins) חיים בחלקו המערבי של האחו המוריק בממלכה בשם דריז, וב[רפובליקת מצר](../../kingdoms/stroit). גובליני השפלה השתלבו ברפובליקת מצר עוד בתקופה שבה היא היתה עיר מדינה, וממלכת דריז סחרה איתה רבות. רבים מגובליני השפלה מתמחים במסחר ובמיקוח והם מוצלחים בתחומים אלו מבני דודיהם הירוקים. ממלכת דריז היא בית לכשלושת רבעי מגובליני השפלה, כאשר הרבע הנוסף נמצא ברפובליקת מצר ומפוזר ברחבי מנאלין.