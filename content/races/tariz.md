---
title: "טאריז"
date: 2024-10-21T12:09:53+03:00
draft: false

group: ""
images: []
sidebar:
  מידע כללי:
    אלים:
      פשאטאר: ../../deities/phashtar
    תוחלת חיים: 60-80 שנים
    איזור מחייה: הצוקים האסומים
    שפות: ["מדוברת-טאריזית"]

  מראה חיצוני:
    צבע עור: לרוב בהיר, לעיתים שזוף
    צבע שיער: נע בין חום בהיר לשחור
    צבע עיניים: אותם צבעים של בני אנוש
    מבנה גוף טיפוסי: רזה
    גובה ממוצע: 80 עד 100 סנטימטרים
---

**טָארִיזִים** (באנגלית: Tariz, Tarizes), ידועים גם כ**ננסי-מצוקים** (באנגלית: Cliff Gnomes), הם גזע החיי בצוקים האסומים. הגזע נוצר על פי האגדות על ידי האלה [פאשטאר](../../deities/phashtar) וכל הטאריזים סוגדים לה. הטאריזים נחשבים לגזע חברותי, ולעיתים חברותי מדי. כיאה לגזע הסוגד לפאשטאר, כל ננסי המצוקים מתעסקים באמנות כלשהי, גם אם אין זה מקצועם העיקרי. הטאריזים ידועים בשפתם, אשר היא גרסה יותר מצומצמת ו"שגויה" של השפה המדוברת, מה שנתן להם שם של גזע רפה שכל. רוב יצירותיהם נכתבות בשפה זו, ולכן ספריהם ושיריהם לא פופולארים בקרב שאר הגזעים.

<!--more-->

{{< table_of_contents >}}

### תיאור חיצוני

---

ננסי המצוקים נמוכים יותר מ[גמדים](../../races/dwarf), כאשר גבהם נע בין 80 עד ל100 סנטימטרים. מבנה גופם לרוב רזה וקליל וצבע עורם בהיר. צבע שיערם נע בין חום בהיר לשחור, וצבע עיניהם מגוון. לרוב הטאריזים אין שיער בפנים מלבד גבות, ואלו אשר כן מחזיקים בזקן או שפם יעצבו אותו בצורה אופנתית. ננסי המצוקים תמיד ילכו עם חפץ הקשור לאומנות אותה הם אוהבים, כמו כלי נגינה, מחברת ונוצת כתיבה או אפילו אבן ואזמל למקרה ויתמזל מזלם ויספיקו לפסל משהו בזמנם החופשי. בגדיהם של הטאריזים מוכנים בקפידה ואין בגד אחד אשר דומה למשנהו.


&nbsp;

### אישיות

---

הטאריזים הם גזע חברותי, ולעיתים חברותי מדי לטעמם של שאר הגזעים. הם לעולם לא יוותרו על הזדמנות לשתף את מלאכתם, גם אם הזמן או המקום לא מאפשרים זאת. הם נוהגים לחיות בישובים יחסית קטנים אשר בהם כולם מכירים את כולם, ונפגשים בערבים לתערוכות של תוצריהם. שפתם של ננסי המצוקים היא גרסה מצומצת ו"שגויה" של השפה המדוברת בשאר היבשת. הם לרוב ישתמשו בסדר מילים לא נכון או בהטיה לא נכונה של הפועל, כתביהם יהיו מלאים בשגיאות כתיב, והם אינם משתמשים בגוף ראשון בכלל. ישנם טאריזים בודדים אשר משקיעים מזמנם ללמוד את השפה ה"תקנית" כדי שיצירותיהם יהיו פופולאריות יותר בקרב הגזעים האחרים. ננסי המצוקים נחשבים לגזע רפה שכל בשל שפתם הקלוקלת אך דבר זה אינו נכון, ורובם משכילים יחסית לגזעים כמו גמדים או [גובלינים](../../races/goblin). הטאיריזים לא נוטים להיכנס לוויכוחים בנושאים שאינם קשורים ליצירה ואומנות, אך כאשר הדיון מגיע לנושאים אלו יהיה קשה לעצור אותם מלהפסיק לדבר.