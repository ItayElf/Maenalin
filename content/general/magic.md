---
title: "קסם"
date: 2024-06-05T12:24:07+03:00
draft: false

group: ""
images: []
sidebar: {}
---
**הקסם במנאלין** מתחלק לשני סוגים: קדמוני ואלוהי. הקסם הנפוץ והמקובל ברוב חלקי היבשת הוא הקסם האלוהי, כאשר הקסם הקדמוני נחשב לטמא ואסור. ישנן תרבויות (כמו [בני האנוש הדאנזביטאנים](../../races/human#דאנזביטנים)) אשר אינן סובלניות לאף אחד מסוגי הקסם. 


<!--more-->

{{< table_of_contents >}}

### תיאור 

---

מקור כל הקסם במנאלין מגיע מהאלוהויות של העולם. האלוהויות במנאלין מתחלקות לשניים: הקדמונים והאלים. הקדמונים הם אלו אשר שלטו בעולם כאשר כל מה שהיה ממנו זה כאוס, ויצרו אותו כפי שהוא נראה היום. הקדמונים נעלמו לאחר שיצרו את האלים עצמם, וחזרו לעסוק בעיסוקיהם במרחבים האבסטרקטים בהם הם שוכנים. 

&nbsp;

הקוסמים במנאלין שואבים את הכוחות שלהם מאמונה באלוהויות, אשר נתנו להם כוחות שלרוב קשורים לתחומים של אותה האלוהות. הקסם הקדמוני נחשב לטמא מפני שתקשורת עם האלים הקדמונים היא לא דבר שקורה באופן שגרתי. ההבדל בין קוסמים וכוהנים נמצא בדרך שבה הם השיגו את הקסמים שלהם, מה שמשפיע גם על היכולות שלהם. בעוד שהכוהנים מקדישים את זמנם לתפילות לאלים והפצת רצונותם ואמונותם, לקוסמים שתי דרכים לקבל את היכולות. 

הדרך הראשונה, היא באמצעות למידה במשך זמן רב של רזי העולם וכיצד לנצל אותם. סודות אלו הם הדרכים שהאלים עצמם עיצבו את העולם כאשר הילכו בו בעצמם. ישנם קוסמים אשר מקדישים את חייהם למחקר כדי לגלות דרכים לעיצוב העולם שעוד לא התגלו על ידי אחרים, בעוד שרוב הקוסמים לומדים קסמים שידועים לכל הקוסמים האחרים. מכיוון שכל אלוהות אחראית על תחומים משלה, הדרכים שבה היא עצבה את העולם (והקסמים שנלמדו בעקבות זאת) יהיו מותאמים לתחומים אלו, כך שלמשל קוסמים שמתמכים בקסמי זמן ילמדו לרוב על [אנהרן](../../deities/anhern). קוסמים אשר השיגו את יכולותיהם בעזרת למידה נקראים "אָשַפִים" או "מָגִים". 

הדרך השניה היא באמצעות התערבות אלוהית כלשהי. ישנם קוסמים אשר השיגו את כוחותיהם בעקבות התגלות של אלוהות, בין עם בחלום או במציאות, אשר העניקה להם דרך לשרת אותה ולהשיג את מטרותיה. לעיתים האלוהות תשלח אלוהות זוטרה לה ולא תגש ישירות. התערבות אלוהית יכולה להיות גם בצורה של מפלצת או יצור שנוצר על ידי האלוהות וביכולתו להפיץ את הקסם של האלוהות שלו. בגלל שקוסמים אלו (הנקראים "מֶכַשפִים") קיבלו את כוחותיהם מאלוהות אחת, כמות הדברים שיהיו ביכולתם לעשות תהיה מוגבלת לתחום האלוהות, אך כוחם בדרך כלל יהיה חזק יותר מאשר אשף ממוצע אשר הקדיש את זמנו ללמידת רזי אותה האלוהות. 