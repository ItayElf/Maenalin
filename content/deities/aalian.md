---
title: "עאליאן"
date: 2024-07-02T08:33:42+03:00
draft: true

group: "חצאי אלים"
images: []
sidebar:
  מידע כללי:
    נטייה: ניטרלית
    סוג: חצי אל
    הורים:
      מירגאט: ../../deities/mirgat
      קיילן: #
---
**עָאליאַן** (באנגלית: Aalian) הוא חצי אל אשר נחשב לגיבור בקרב בני האנוש, בעיקר אלו החיים בשורגוד. הוא בן לאלת הגורל [מירגאט](../../deities/mirgat) ולבן אנוש בשם קֶיְילֵן. עאליאן הקריב את עצמו כדי להרוג את המפלצת העתיקה טאל-גוראת׳. 


<!--more-->

{{< table_of_contents >}}

### תיאור

---

עאליאן היה בן אנוש גבוה עם עור בצבע זהוב במקצת, שהעיד על הגנים האלוהיים שהיו לו. היה לו שיעור חום-ג׳ינג׳י, וגוף שרירי המעיד על אימונים רבים. היתה לעאליאן צלקת בלחיו השמאלית, מזכרת מאחד הקרבות הרבים שבהם השתתף. 

עאליאן עטה שריון שנוצר על ידי אימו, ועליו ציור של זאב רעמה עם פרח אדום בפה. היתה לו חרב קסומה בשם "להב הגורל". להב החרב זהר כאשר עמד עאליאן להביס מישהו כפי שהגורל תכנן. 

&nbsp;

### היסטוריה

---

עאליאן נולד לבן אנוש שורגאזי בשם קיילן ולאלת הגורל מירגאט. קיילן היה לוחם מיומן ומוצלח אשר יועד לגדולות על ידי תושבי הארץ. הצלחתו עוררה את ענינה של מירגאט, ששמה לב כי גורלו יוצא דופן, והיא החליטה לבחון את הלוחם מקרוב. מירגאט ידעה שהתעסקות בעולמם של בני האנוש עלולה להיות מסוכנת ולשנות את הגורל, אך סקרנותה גברה עליה. לאחר שבילו זמן רב ביחד, מירגאט התאהבה בקיילן ולשניים נולד ילד. מירגאט לא חשפה בפני קיילן את טיבה האלוהי, ונעלמה מיד לאחר הולדת עאליאן. 

כבר לאחר הולדת עאליאן, שמה מירגאט לב כי גורלו יהיה מפואר אך יקטע באכזריות. היא ידעה כי אין ביכולתה לשנות זאת, אך ניסתה בכל זאת לדאוג לבנה. ביום הולדת הששיה עשר של עאליאן, העניקה לו מירגאט את השריון והחרב אשר ישמשו אותו לאורך כל חייו. 

עאליאן גדל ללוחם דגול כמו אביו. הוא הפך להיות גיבור מקומי והשמועות על כוחו החלו להתפשט. 