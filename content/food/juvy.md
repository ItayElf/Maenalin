---
title: "קסיס"
date: 2023-09-19T19:00:42+03:00
draft: false

group: "משקאות"
images: []
sidebar:
  מידע כללי:
    סוג: משקה (חריף)
    מחיר:
      - 2 טוגים לבקבוק דאנזביטני
      - 5-10 דולטים לבקבוק מצראני (יותר זול במצר)
    מטבח: ["מצראני", "דאנזביטני"]
---

**קָסִיס** (באנגלית: Juvy) הוא משקה חריף בעל כ12% אלכוהול המופק מהתססה של עלי "[קיסוס החוף](../../vegetation/coastal-ivy)".

{{< table_of_contents >}}

### תיאור

---

הקסיס הוא משקה חריף בצבע שקוף-ירקרק אשר מקורו ב[רפובליקת מצר](../../kingdoms/stroit). הקסיס מכיל כמות אלכוהול הדומה ליין. הכנת הקסיס נעשית על ידי הרתחת העלים הרעילים של קיסוס החוף כדי להיפטר מחלק מהרעל ולאחר מכן התססתם כדי לקבל את האלכוהול. במינונים קטנים של הרעל במשקה, הקסיס יכול לגרום להזיות קלות ונחשב ליותר משובח בצורה הזו.

&nbsp;

### תרבות

---

הקסיס משמש חלק חשוב בתרבות יורדי הים המצראנים, ואומץ על ידי הדאנזביטנים בנימוסי הכנסת האורחים שלהם.

&nbsp;

בתרבות המצראנית, הקסיס משמש כמשקה למזל טוב. לפני יציאה להפלגה, נהוג כי בעל הסירה יחלק לכל אחד משוהי הסירה לכל הפחות לגימה מקסיס איכותי. האמונה היא כי סירה שתצא אל הים כאשר אפילו הזוטר בעובדיה או אחד מאורחיה לא שתה קסיס לפני ההפלגה תתקל בסכנות רבות ובמזל רע.

&nbsp;

הדאנזביטנים אימצו אליהם את הקסיס לאחר שהגיע אליהם ממשלחות מסחר מצראניות. הם אהבו את המשקה ובעיקר את ההזיות שהוא גורם, אשר הם ראו כדרך לתקשר עם האלים והקדמונים. הדאנזביטנים מנסים לגדל את קיסוס החוף על אדמותיהם, אך מזג האוויר בחורשת דאנזביט לא מאפשר לקיסוס לגדול כפי שהוא צריך, והוא גדל להיות יותר רעיל, מה שמחייב את הוצאת כל הרעל במהלך הכנתו ולכן קסיס דאנזביטני לרוב לא גורם להזיות ונחשב לפחות איכותי, ומקרים של הרעלה מקסיס נפוצים אצל הדאנזביטנים.

תרבות הכנסת האורחים הדאנזביטנית הפכה להיות מסביב לקסיס. המנהג הוא שהמארח ימזוג כוס אחת של קסיס, יקח ממנו לגימה ויעביר אותה למכובד שבאורחיו. האורח אליו הוא העביר ילגום גם ויעביר לבא בתור בחשיבותו וכך הלאה, עד שהאחרון מסיים את הכוס. הדאנזביטנים מחשיבים זאת כגסות רוח אם משאירים קסיס בכוס או שאורח לא רוצה לשתות מהקסיס. אם האורח גבוה בדרגתו מהמארח (למשל ראש עיר, מלך, או איש דת), נהוג כי המארח לא יקח את הלגימה הראשונה אלא יתן אותה לאורח.
