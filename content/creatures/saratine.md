---
title: "סאראטין"
date: 2023-08-16T19:07:51+03:00
draft: false

group: ""
images: ["images/creatures/saratine.webp"]
sidebar:
  מידע כללי:
    גודל: קטן
    נטייה: חסרת נטייה
    מזון: בשר, בעיקר מכרסמים
    שפה: אין
    מקום מחייה: מדבר קיטריס
    משך חיים: 10 עד 15 שנה
---

**סָארַאטִין**, (באנגלית: Saratine, באוליסארית: סאראטין) ידועה גם כטינשמת, היא ציפור המזכירה תנשמת אך גדולה ממנה בערך פי שניים ובעלת קרניים. הסראטינות היו תנשמות שבויתו על ידי האוליסארים, הוקסמו על ידם וגודלו כך שיהפכו למפוארות וגדולות. הסאראטינות הרבו להסתובב ב[איטילארה-אסארי](../../settlements/itilara-asari), ולאחר החורבן התפזרו במדבר קיטריס. בדומה לתנשמות, הסאראטינות הן ציפורי לילה ואוכלות מכרסמים ושאר חיות מדבר קטנות.

<!--more-->

{{< table_of_contents >}}

### תיאור

---

הסאראטינות נראות כמו תנשמות רגילות אך גדולות מהן פי שניים, כאשר המזהה העיקרי שלהן הוא שתי הקרניים היוצאות מעל עיניהן. לסאראטינות נוצות לבנות-חומות אשר לעיתים זוהרות בגוון לבן-סגלגל קסום. הסאראטין היא עוף דורס, ויש לה טפרים חדים בכל רגל ומקור קטן ומעוקל. הסאראטינות מותאמות היטב לחיי המדבר ויש להן סט עפעפיים שקופים המגינים על עיניהן מפני החול הנמצא באוויר המדבר. בניגוד לחיות מדבריות אחרות, הסאראטינות לא יכולות לשרוד כמות זמן גדולה ללא נוזלים, מאחר ובויתו באיטילארה-אסארי, ולכן הרבה מהן לא שרדו לאחר החורבן, מה שהופך אותן ליותר ויותר נדירות.

&nbsp;

### יכולות

---

הסאראטינות נבדלות מהתנשמות הרגילות ביכולותיהן הבסיסית להשתמש בקסם. הן יכולות לגרום לנוצותיהן לזהור באור לבן-סגלגל, ליצור אשליות או חזיונות פשוטים וליצור קולות חלשים. ישנן סאראטינות בעלות יותר כוח, אשר להן גם היכולת לעזור לצמחים לגדול, להפוך לחות למים, ולחזקות מהן גם טלפתיה.

&nbsp;

### ביות

---

הסאראטינות גודלו על ידי האוליסארים, אך לא היו חיות בית של ממש. הן הסתובבו באיטילארה-אסארי ולא היו שיכות לאף אוליסארי. האוליסארים שמרו בתוך העיר בתחילה תנשמות, ובחלוף הזמן השתמשו בקסמים כדי להאדיר את כוחן, כמחווה לטינאסי. הסאראטינות נראו בעיני האוליסארים כמלאכים של טינאסי ויחסו להן כבוד רב, ובעיר עצמה אף היה בניין ליד מקדש טינאסי אשר היה מקום מגורן של כל הסאראטינות, או לפחות לכל אלו שחפצו בכך.
