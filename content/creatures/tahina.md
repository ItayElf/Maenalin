---
title: "טאהינה"
date: 2023-07-03T19:07:51+03:00
draft: false

group: ""
images: ["images/creatures/tahina.jpg"]
sidebar:
  מידע כללי:
    גודל: בינוני
    נטייה: חסרת נטייה
    מזון: אוכלת כל
    שפה: אין
    מקום מחייה: ערבות הצפון
    משך חיים: 40 שנה
---

**טאהינה** (באנגלית: Tahina) היא ציפור גדולה חסרת תעופה אשר גדלה רק בערבות הצפון. הטאהינות בויתו על ידי בני הפרא אשר משתמשים בהן בתור חיית רכיבה בקרב ובנדודים. הטאהינות מהירות ויכולות להגיע למהירות של עד כ70 קמ"ש ללא משקל נוסף ולכ50 קמ"ש עם רוכב או משקל. הטאהינות נחשבות לסימן ההיכר של האלה [**האטרה**](../../deities/hatera) מאחר והיא מתוארת כרוכבת על כרכרה הרתומה לשתי טאהינות. 

{{< table_of_contents >}}

### תיאור
---
הטאהינות מזכירות במראן יענים, אך גופן מותאם למזג האוויר הקר של ערבות הצפון. הנוצות שלהן יותר דחוסות ומכסות שטח רב יותר של הגוף, כך שגם הצוואר הארוך שלהן מוגן מהקור. יש להן שתי רגליים שחורות חזקות ודקות ומקור ישר יחסית עם עיקול קל בקצה. הטאהינות מגיעות לגובה של עד כ2 עד 2.25 מטרים בקצה הראש. צבען של הטאהינות הוא לרוב צהוב-חום, אך ניתן למצוא מדי פעם טאהינות בגוונים אדומים-חומים. לקראת החורף פרוותן של הטאהינות מלבינה כדי להסתוות בשלג יותר טוב. לטהינות יש ציפורניים חדות גדולות ועגולות אך שטוחות בתחתית. 

הטאהינות הינן אוכלות כל, משורשים ובצלים שנמצאים בקרקע, עד לעכברים ולטאות שנמצאים בערבות, ואף בשר של טרף גדול יותר אם הגיע לידן. 

&nbsp;

### יכולות
---
הטאהינות יכולות להגיע למהירות של עד כ70 קמ"ש כאשר הן רצות לבד, ולכ50 קמ"ש אם הן רצות עם משקל או רוכב עליהן. למרות רגליהן הדקות, הטאהינות יכולות לסחוב עליהן משקל של אדם בוגר אך קל יחסית (עד כ80 קילו) ובעיטה מטהינה יכלה להסב נזק משמעותי. 

&nbsp;

### חברה
---
בפרא, הטאהינות חיות בקבוצות של כ10 פרטים, כאשר טאהינה נקבה אחת עומדת בראשן. כאשר הזכרים מגיעים לגיל 10, הם עוזבים את הקבוצה וחיים לבד, עד לעונת הרבייה בה הם מקימים קבוצה חדשה. טאהינה מטילה עד כ10 ביצים בעונת רבייה אחת. 

&nbsp;

### ביות
---
הטאהינות בויותו על ידי בני הפרא אשר משתמשים בהן לסחיבת משא והתניידות. הן חיות רכיבה טובות ומאפשרות גם להילחם עליהן, מה שהפך לסימן ההיכר של השבטים הצפוניים. אף על פי תפוצתן הרחבה של הטאהינות המבוייתות, כמעט ולא ניתן למצוא אותן מחוץ לערבות הצפון. הטאהינות לא שורדות הרבה במזג אוויר חם יותר מזה שבערבות הצפון ומסע ארוך בסירה יכול גם להתיש אותן. אף על פי כן, ישנם בני אצולה או אנשים אחרים בעלי הון רב אשר מצליחים להשיג טאהינה אליהן. 