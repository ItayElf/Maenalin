---
title: "סיאלו"
date: 2023-07-10T19:08:14+03:00
draft: false

group: ""
images: []
sidebar:
  מידע כללי:
    גודל: בינוני
    נטייה: ניטרלית
    מזון: אין
    שפה: טלפתיה
    מקום מחייה: היער האדום המזרחי
    משך חיים: כ40 שנים
---

**סִיאֵלוּ** (באנגלית: Sielu) הוא יצור תבוני אשר אנדמי ליער האדום המזרחי. הסיאלואים יצורים בישנים, ואינם מרבים להראות את עצמם לאחרים. הם יכולים להפוך את עצמם לבלתי נראים ומסוגלים לתקשר בטלפתיה. היכולת המזוהה ביותר עם הסיאלואים היא היכולת שלהם לשלוט בפעולות של יצורים אחרים. הסיאלואים נראים כמו דמוי אדם ההולך על ארבע עם פרווה שחורה שמכסה את רוב הגוף שלו ומסיכה שמסתירה את הפרצוף שלו, ואיש לא יודע מה יש מתחתיה.

{{< table_of_contents >}}

### תיאור

---

הסיאלואים נראים כמו דמויי אדם בעלי גפיים המזכירות [בני אנוש](../../races/human), אשר הולכים על ארבע. לסיאלואים עור לבן לגמרי, ופרווה שחורה, עבה ודחוסה המכסה את כל גופם למעט הגפיים. לסיאלואים יש כיסוי לבן המסכיר מסיכה מעל הפרווה באיזור הפנים, אשר מסתירה את הפנים שככל הנראה נמצאות מתחת למסיכה, אך איש אינו יודע בוודאות מה יש מתחתיה. לכל סיאלו יש מסיכה קצת שונה אשר באמצעותה ניתן להבדיל בין אחד למשנהו.

&nbsp;

### יכולות

---

הסיאלואים ידועים ביכולות האשליות וההקסמה שלהם. הסיאלואים יכולים להפוך עצמם לבלתי נראים, ומסוגלים לייצר אשליות קטנות על מנת לבלבל או להבריח סכנה. כאשר הם מרגישים בסיכון משמעותי, הסיאלואים יכולים להשפיע על התנהגות של יצורים ולגרום להם לעשות פעולה לא רצונית, ולפעמים אפילו להשתלט עליהם לגמרי. הסיאלואים מתקשרים אך ורק בעזרת טלפתיה ולרוב יעשו זאת כשהם יכולים לראות את היצור איתו הם מדברים והוא אינו יכול לראות אותם.

&nbsp;

### חברה

---

הסיאלואים הם יצורים יחידנים אשר אינם מרבים ליצור קשרים חברתיים. נדיר מאוד למצוא שני סיאלואים באותו איזור, ובטח אחד ליד השני. הסיאלואים יצורים כל כך יחידניים שלא ברור איך הם מתרבים, ויש המאמינים כי הם אינם מתרבים אלא חוזרים כצעירים לאחר שמתו. המקרים היחידים בהם נמצאים סיאלואים בקבוצה הוא כאשר יש איום משותף על מקום המחייה שלהם ומספר סיאלואים הגיעו במקרה כדי לנסות לפתור אותו.
