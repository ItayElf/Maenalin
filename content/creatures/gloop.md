---
title: "גלופ"
date: 2023-07-04T19:02:06+03:00
draft: false

group: ""
images: ["images/creatures/gloop.webp"]
sidebar:
  מידע כללי:
    גודל: זעיר
    נטייה: חסרת נטייה
    מזון: צמחוני
    שפה: אין
    מקום מחייה: כל מנאלין
    משך חיים: לא ידוע
---

**גְלוּפּ** (באנגלית: Gloop, ברבים: Gleep) הם יצורים קסומים נדירים מאוד אשר מופיעים בכל מנאלין. הגלופים מגיעים במגוון רחב של צבעים, ולפי האמונה, הגעה של גלופ היא סימן למשהו שעתיד לקרות, בהתאם לצבעו. משך חייהם של הגלופים אינו ידוע מאחר והם מופיעים ונעלמים בפרקי זמן קצרים, והם אינם שורדים יותר מכיממה בשבי.

<!--more-->

{{< table_of_contents >}}

### תיאור

---

הגלופים נראים כמו שילוב בין עכבר לארנב, מעין יונק עם אוזניים גדולות, מבנה פנים מאורך, גפיים קדמיות דקות שאליהן מחוברות כנפיים שמגיעות עד לזנב הארוך שלהם, ורגליים אחוריות גדולות המקלות על נחיתה. לגלופים בטן בצבע בהיר, בדרך כלל בגוון צהבהב. גם החלק התחתון של הכנפיים ושל הידיים הקדמיות שלהם חולקים את אותו הצבע.

&nbsp;

#### צבעים

על פי האמונה, הגעה של גלופ למקום מסויים מעידה כי אירוע כלשהו עומד להתרחש, בהתאם לצבע הגלופ.

&nbsp;

_**ירוק**_ - הגעתו של גלופ ירוק למקום מסויים מעידה כי המקום אליו הוא הגיע עתיד להיות עשיר (במשאבים, בכסף או בכל דבר אחר) בקרוב.

**_שחור_** - הגעתו של גלופ שחור למקום מסויים מעידה כי אותו המקום צפוי לחוות תקופה של מחסור.

**_אדום_** - הגעתו של גלופ אדום למקום מסויים מזהירה את תושבי המקום מפני מלחמה או קרב שעתידים להתרחש במקום.

**_לבן_** - הגעתו של גלופ לבן למקום מסויים מסמנת לתושבי המקום כי המלחמה או הקונפליקט המתרחש במקום עתיד להיפתר בקרוב.

&nbsp;

### יכולות

---

מלבד יכולות הניבוי המיוחסות להם, הגלופים אינם יצורים מעניינים למדי. הם יכולים לעוף אבל בעיקר דואים, הן משמיעים לעיתים צלילים גבוהים המזכירים קולות של שרקנים, וכאשר הם חשים מאוימים הם משמיעים שילוב של חריקות גבוהות וקליקים כדי לסמן לגלופים אחרים על הסכנה.

&nbsp;

### חברה

---

ישנם מקרים מעטים בהם גלופ מגיע לבדו למקום. הגלופים לרוב מגיעים בקבוצות קטנות של בין 5 ל20, כאשר לרוב הם חולקים צבע, אך לא תמיד (בהתאם לנבואה המתאימה למקום). לא קיימות מחלוקות על טריטוריה או קונפליקטים דומים בין גלופים בצבעים שונים והם מתייחסים אחד לשני ללא הבחנה של צבע.

&nbsp;

### ביות

---

הגלופים הם יצורי פרא ואינם מותאמים לגידול בשבי. בשל יכולות הניבוי המיוחסות להם, ניסו רבים לתפוס גלופ ולכלוא אותו, כדי שהמקום בו הוא נמצא ימשיך לקבל את הנבואה אותה ניבא הגלופ. הגלופים אינם שורדים בשבי, ומתים לאחר כיממה אם אין ביכולתם לנוע בחופשיות בעולם. מקום מוצאם של הגלופים אינו ידוע ולכן לא ידוע מה באמת הגלופים צריכים כדי לשרוד כמו שהם עושים בטבע.
